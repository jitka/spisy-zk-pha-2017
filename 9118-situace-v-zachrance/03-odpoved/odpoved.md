Vážený pane zastupiteli,

z pověření ředitele odboru PhDr. Klineckého Vám zasílám odpověď na  Vaši žádosti, kterou jste dne 16. 4. 2018 doručil odboru ZSP MHMP a týkala se personální problematiky Zdravotnické záchranné služby hl. m. Prahy. Vaše žádost vycházela z anonymního podání, které bylo dne 4. 1. 2018 předáno panu radnímu Lackovi. Vzhledem k tomu, že anonymní podání bylo zasláno pouze v písemné podobě bez jakékoliv adresy odesílatele nebo podpisu, bylo sekretariátem radního Lacka bez dalšího odloženo.

V roce 2017 byla personální politika Zdravotnické záchranné služby hl. m. Prahy odborem ZSP MHMP několikrát v rámci podaných stížností (anonymních i podepsaných) a možných kompetencí odboru šetřena s následujícími závěry:

- Po nástupu ředitele MUDr. Koloucha do funkce došlo ke sloučení pracovních pozic náměstka sekce personální a sekce ekonomické, které byly za předchozího vedení samostatnými pracovními pozicemi. Sloučení pozic si vyžádaly personální změny, v té době nezbytné. Od počátku však bylo sloučení obou pozic vnímáno jako přechodné řešení.

- Zaměstnanci Zdravotnické záchranné služby hl. m. Prahy mohou v souladu s ustanovením    § 304 zákona č. 262/2006 Sb., zákoník práce, ve znění pozdějších předpisů, vedle svého zaměstnání vykonávaného v základním pracovněprávním vztahu vykonávat výdělečnou činnost, která je shodná s předmětem činnosti zaměstnavatele, u něhož jsou zaměstnáni, jen s předchozím písemným souhlasem zaměstnavatele. Souhlas je vždy podmíněn bezproblémovým výkonem povolání konkrétního zaměstnance Zdravotnické záchranné služby hl. m. Prahy a svědomitým plněním pracovních povinností z jeho strany.

- V souladu s ustanovením § 109 odst. 3 písm. d) zákona č. 262/2006 Sb., zákoník práce, ve znění pozdějších předpisů, náleží zaměstnancům Zdravotnické záchranné služby hl. m. Prahy plat. Zaměstnanci Zdravotnické záchranné služby hl. m. Prahy jsou zařazeni do příslušných platových tříd a platových stupňů tak, jak je upravovalo nařízení vlády 564/2006 Sb., o platových poměrech zaměstnanců ve veřejných službách a správě. Zdravotnická záchranná služba hl. m. Prahy neodměňuje žádného ze svých zaměstnanců odlišně od citovaného nařízení vlády.

- Zdravotnická záchranná služba hl. m. Prahy je právnická osoba se samostatnou právní subjektivitou. Do pracovněprávních vztahů uvnitř tohoto subjektu  nemůže zasahovat a vstupovat ani zřizovatel této příspěvkové organizace.
